Feerne er ved at løbe tør for mana.
I er et hold fe-magikere der skal høste mana fra parallelle verdener hvor den ikke bliver brugt.

Spillet starter med at lægge de 12 portal-ankre ud i en cirkel som på en urskive. 
Herefter udføres 'tower of slates'-påkaldelsen der åbner en portal for hver fe til andre verdener, hvorfra der kan høstes mana.
Feerne bevæger sig mellem og omkring port-ankrene for at udføre ritualer der høster mana. Selv om feerne fysisk bliver på det samme sted i deres egen verden, rækker deres påkaldelse ind forskellige verdener.
Forvirret?
Det er helt normalt når man har med dyb magi at gøre! 
Det vigtige er at udføre sit ritual fejlfrit.
Forståelsen af den dybe magi er kodet ind i hver slates af de højeste feer som SysDev og UxUi, der har fået hjælp af den venlige demon Al Gebra.

Portalerne er kun åbne en vis tid før der skal åbnes nye portaler til et nyt sæt verdener.
Dels fordi den lokale mana bliver suget tør og dels fordi man skal kun høste lidt hvert sted, så manaen ikke bliver udtømt ligesom i feernes verden!

Man kan dog uden fare suge større lokale områder tør, så mellem indsamlingerne kan feerne opgradere deres mana-suge rækkevidde ved at investere noget af den fælles indsamlede mana i styrkelse af deres foretrukne påkaldelses ritual.
Man bør ikke bruge for meget mana, men nok til at ens ritual virker hurtigt nok. Time for science!

Der er uendelig mange verdener, men nogle har væsener der bruger mana, så fra tid til anden kan nogle af portalerne lukke automatisk straks, hvis det lokale mana niveau er for lavt, eller hvis lokaliteten i den parallelle verden er løbet tør lokalt (Såkaldte 'blanke verdener').
Så må man tilpasse sit ritual eller kalde sammen til en ny omgang 'tower of slates', men da en Åbning kræver mana er det en nødløsning!

Vælg simple ritualer indtil du får mere erfaring og mod på dybere påkaldelser.
De dybere påkaldelser giver ikke mere mana-udbytte, men er lidt mere skånsomme overfor de verdener der tappes.
(Bare rolig, feer der er novicer får kun robuste verdener at høste. Det er bygget ind i tower-of-slates ritualet. Men flere erfarne feer mindsker risikoen for 'blanke' verdener, da de dybere ritualer kan høste lidt fra meget større områder)
