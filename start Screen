Feerne mangler mana.
Jeres opgave er at samle mana fra verdener der ikke bruger deres.
Start med at sætte portalankre 1-12 op i en cirkel som en gammeldags urskive.
Sæt derefter det sidste portalanker ("0"), op i midten af cirkelen.
GÅ VIDERE TIL ÅBNING AF PORTALERNE

BAGGRUND
Feerne troede at mana var en uudtømmelig ressource.
Det passede selvfølgelig ikke.
Heldigvis kan mana samles i parallelle verdener og spredes her i Avalon, feernes rige, ved hjælp af magi.

Det er slut med ekstravagante flyvende slotte og med at bruge magi til trivielle hverdags oogaver som opvask, men livet er ikke blevet dårligere i Avalon, næsten tværtimod.
Uendelige baller og strengt hieraki er afløst af ansvarlighed og samarbejde samt meningsfulde opgaver som skånsomt at høste mana i tomme verdener.
Stort set den eneste der er ked af det, er dronningen, men før omlægningen krævede at alle sparede på manaen, var hun ikke særligt sød ved andre, så det er okay.

Høsten foregår ved at feerne mødes i midten og åbner en portal til hver deres verden. Det foregår ved at feerne scanner portal-ankeret "0" og hinandens magiske tavler (📱📲).
(En tilfældig fe scanner "0" og bliver derved  <alpha>. Den næste fe scannet alfas tavle og bliver <beta> og så videre. Til slut scanner <alfa> den sidstes magiske tavle og signalet til start lyder.)
Når portalerne er åbnet udfører hver fe sit valgte ritual for at høste mana i den verden feen har adgang til. Portal-ankrene er fælles for alle feer, men har forskellig funktion i forskellige ritualer.

Ritualet der åbner en portal for hver fe undgår verdener som indeholder magiske samfund ligesom feernes.
Da der er uendeligt mange verdener gør det ikke noget at høste lidt fra alle de tomme verdener.
I enkelte verdener findes vilde dyr der gør brug af magi når de jager, og er der et af dem der vandrer ind i en uheldig fes portal, kan de godt gå i panik og angribe feen.
De løber dog altid væk lige efter angrebet, så høsten kan fortsætte, når feen er blevet healet. En fe kan heale sig selv ved at scanne portal-ankeret "0" flere gange (eller scanne healerens magiske tavle 1-2 gange, hvis der er en har valgt rollen som healer).
